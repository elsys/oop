Студенти и работници
--------------------
Дефинирайте клас `Person`, притежаващ име, фамилия и години.

Дефинирайте клас `Student`, наследяващ `Person`, който представя студент и има
член-данни специалност и оценка.

Дефинирайте клас `Worker`, наследяващ `Person`, който представя работник и има
член-данни парите, които получава работникът за 1 час работа, и общ брой
изработени часове. Да се напише метод `calculate_salary`, пресмятащ заплатата на
работника, която получава за броя изработени от него часове.

Да се дефинират оператори за извеждане на информация за студентите и работниците
(`operator<<`).

Лекари
------
Да се реализира клас `Doctor`, който представя лекар с име и години опит (число
между 0 и 40).

Да се реализира клас `Surgeon`, наследяващ `Doctor`, който представя хирург.
Хирургът има специализация (символен низ – `char*`).

Да се реализира клас `Vet`, наследяващ `Doctor`, който представя ветеринарен
лекар. За ветеринарния лекар да се пази името на животното, за което е
специализирал.

Да се дефинират оператори за извеждане на информация за лекарите (`operator<<`).

Да се напише метод за класа `Surgeon`, който приема специализация (символен
низ), и изчислява шанса на хирурга за провеждане на успешна операция по една от
следните формули:
* `60 + <години_опит>` – ако специализацията съвпада с тази на хирурга
* `40 + <години_опит> * (2 / 3)` – иначе

Да се напише метод за класа `Vet`, който приема специализация (символен низ), и
изчислява шанса на ветеринарния лекар за провеждане на успешна операция по една
от следните формули:
* `50 + <години_опит> * (4 / 5)` – ако специализацията съвпада с тази на
ветеринарния лекар
* `45 + <години_опит> * (3 / 4)` – иначе
